¶La tierce epistre de sainct
Iehan Theologien.
Chapitre seul.
Ancien a Baye bien ayme
lequel iayme en verite.
Trescher ie desire quen toutes choses
tu prospere; & que sois en sante; comme
ton ame est en prosperite. Iay est fort
esiouy quand les freres sont venuz;& ont rendu tesmoin
gnage a ta verite comme tu chemine en verite. Ie nay
point ioye plus grande ques ces choses icy;que douyr que
mes enfans cheminent en verite.
Trescher tu fais fedelement ce que tu fais enuers les
freres;& enuers les estrangees:lesquelz ont rendu tesmoingna
ge a ta charite en la presence de leglise. Lesquelz si tu
les conduictz dignement selon Dieu;tu feras bien.
Car ilz se sont partis pour son nom;& ne prennent rien
des Gentilz. Nous donc deuons receuoir ceulx qui
sont telz:affin que ensemble soyons operateurs de la verite.
Iay escrit a leglise : mais Diotrephes qui ayme a
obtenir le premier lieu entre eulx;ne nous receoit point.
Pour ceste cause;si ie viens;ie manifesteray les oeu꞊
ures quil faict ; caquetant par parolles malicieuses
contre nous . Et nestant point content de ces choses:
non seullement ne receoit point les freres:mais empes꞊
che ceulx qui les veullent receuoir;& les deiette de leglise.
Bien ayme;nensuys point le mal:mais le bien.
Qui faict bien;est de Dieu:mais qui faict mal;ne voit
point Dieu. Le tesmoignage est rendu de tous
a Demetrius:& par la verite mesme.Mais aussi nous
en donnons tesmoingnage; & vous auez congneu que
nostre tesmoingnage est veritable.
Iauoye plusieurs choses a escrire;mais ie ne te veulx
point escrire par encre & par plume. Toutesfois iay espe
rance de te veoir de brief;& parlerons bouche a bouche.
Paix soit a toy. Les amys te saluent. Salue les
amys par nom.
¶fin de la tierce epistre sainct Iehan.
¶Epistre de sainct Iude Apostre.
Chapitre seul.
Ude Seruiteur de Iesus
Christ;& frere de Iacques;a ceulx qui sont
sanctifiez en Dieu le pere;& conseruez &
appellez en Iesus Christ. Misericor꞊

de;& paix;& charite vous soit multipliee.
Treschers;*il ma este necessaire vous escrire;faitsant
toute diligence pour vous escrire de vostre commun sa꞊
lut: priant que bataillez fort pour la foy;laquelle a este
vne foys baillee aux Sainctz. Car aucuns hommes
sans preudhonmie;sont couuertement entrez;lesquelz par
auant estoient prescritz a ceste dannation: conuertissans la
grace de nostre Dieu en infamete; & denyans Dieu le
seul dominateur & nostre Seigneur Iesus Christ.
Mais ie vous vueil admonnester puis que scauez
vne fois ceste chose:que le Seigneur ayant sauue le peu꞊


ple degypte;a derechef destruct ceulx qui ne creurent
point. Et que les Anges qui ne garderent point leur
pricipaulte;mais delaisserent leur domicile il les a re꞊
servez soubz obscurite en liens eternelz au iugement du
grand iour:comme Sodomah & Amorah;& les citez qui
estoient enuiron icelles ; lesquelles en pareille maniere
que icelles ayans faict fornication;& suiuy autre chair;
ont este proposees pour exemple;souffrans la peine du
feu eternel. Semblablement certes iceulx deceuz par
songes;maculent leur chair;& mesprisent la seigneurie;
& blasment gens dauctorite.
Or quand Michel principal Ange Estriuoit dispu꞊
tant auec le diable touchant le corps de Moseh:il nosa
user de iugement de malediction;ains il dist:Le Seigneur
te redargue. Mais iceulx certes mesdisent de quelcon꞊
ques choses quilz ignorent : & quelconques choses que
naturellement ilz congnoissent comme bestes brutes;
ilz se corrompent en icelles. Malheur a iceulx : car ilz
sont entrez en la voye de Kain;& se sont abandonnez en
leurreur du loyer de Balaam: et en la* contradiction de
Koreh sont peris.
Ceulx icy sont macules en voz* dilections; bancque꞊
tans ensemble ; sans crainte; paissans eulx mesmes;
muees sans eaue lesquelles sont portees ca & la; par les
ventz: languissans arbres dautumne sans fruict;deux
foys mortz & desracinez: vndes impetueuses de la mer;
iettans hors comme escumes leurs confusions:estoilles
errantes par lair: ausquelz lobscurite des tenebres est re꞊
serue eternellement.
Et Henoh le septiesme apres Adam a par auant pro꞊
phetize diceulx;disant:Voicy;le Seigneur est venu en꞊
tre ses Sainctz qui sont par millions;faire iugement
contre tous:& reprendre tous les meschans dentre eulx;
de toutes leurs oeuures sans preudhommie;lesquelles
ont faictes infidelement : & de toutes les choses dures;
lesquelles les pecheurs infideles ont parle contre luy.
Iceulx sont murmurateurs; pleins de querelles;che
minans selon leurs desies : & leur bouche parle choses
orgueilleuses;ayans en admiration les personnes a cau꞊
se du proffit.
Mais vous bien aymez ayez souuenance des parol꞊
les;lesquelles ont par auant este dictes par les apostres
de nostre Seigneur Iesus Christ;qui vous disoyent.
Que aux derniers temps seroient mocqueurs;qui che꞊
mineroient selon leurs meschans desies. Iceulx sont
2
qui se separent;sensuelz;et nayans point lesperit.
2
Mais vous treschers;edifiez vous vous mesmes
sur nostre tressaincte foy; faisans prieres par le sainct es꞊
perit.Gardez vous vous mesmes en delection de Dieu;
attendans la misericorde de nostre Seigur Iesus Christ;
en la vie eternelle:& ayez misericorde de ceulx cy * en les *
iugeant. Mais sauuez ceulx la par crainte;les rauis꞊
sans du feu:& ayans en hayne la * robbe qui est souillee
par la char.
Or a ceulx qui est puissant de garder iceulx sans for꞊
faict;& mettre deuant sa gloire irreprehensble; en liesse;
Dieu seul sage; nostre sauueur; soit gloire et magnifi꞊
cence;empire et puissance; maintenant; et en tous les
siecles. Amen.
¶fin de lepistre Sainct Iude Apostre
nn La reuuelation