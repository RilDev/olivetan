¶La tierce epiſtre de ſainct
Iehan Theologien.
Chapitre ſeul.
Ancien a Baye bien ayme
lequel iayme en verite.
Treſcher ie deſire quẽ toutes choſes
tu proſpere/ & que ſois en ſante/ comme
ton ame eſt en ꝓſperite. Iay eſt fort
eſiouy quãd les freres ſont venuz/& ont rendu teſmoin
gnage a ta verite comme tu chemine en verite. Ie nay
point ioye plus grãde ques ces choſes icy/que douyr que
mes enfans cheminent en verite.
Treſcher tu fais fedelemẽt ce que tu fais enuers les
freres/& enuers les eſtrãgees:leſq̃lz ont rẽdu teſmoĩgna
ge a ta charite en la preſence de legliſe. Leſquelz ſi tu
les conduictz dignement ſelon Dieu/tu feras bien.
Car ilz ſe ſont partis pour ſon nom/& ne prennent rien
des Gentilz. Nous donc deuons receuoir ceulx qui
ſont telz:affin q̃ enſemble ſoyons operateurs de la verite.
Iay eſcrit a legliſe : mais Diotrephes qui ayme a
obtenir le premier lieu entre eulx/ne noꝰ receoit point.
Pour ceſte cauſe/ſi ie viens/ie manifeſteray les oeu꞊
ures quil faict / caquetant par parolles malicieuſes
contre nous . Et neſtant point content de ces choſes:
non ſeullement ne receoit point les freres:mais empeſ꞊
che ceulx qui les veullent receuoir/& les deiette de legliſe.
Bien ayme/nenſuys point le mal:mais le bien.
Qui faict bien/eſt de Dieu:mais qui faict mal/ne voit
point Dieu. Le teſmoignage eſt rendu de tous
a Demetrius:& par la verite meſme.Mais auſſi nous
en donnons teſmoingnage/ & vous auez congneu que
noſtre teſmoingnage eſt veritable.
Iauoye pluſieʳs choſes a eſcrire/mais ie ne te veulx
point eſcrire par encre & par plume. Touteſfois iay eſpe
rance de te veoir de brief/& parlerons bouche a bouche.
Paix ſoit a toy. Les amys te ſaluent. Salue les
amys par nom.
¶fin de la tierce epiſtre ſainct Iehan.
¶Epiſtre de ſainct Iude Apoſtre.
Chapitre ſeul.
Ude Seruiteur de Ieſus
Chriſt/& frere de Iacq̃s/a ceulx q́ ſont
ſanctifiez en Dieu le pere/& conſeruez &
appellez en Ieſus Chriſt. Miſericor꞊

de/& paix/& charite voꝰ ſoit multipliee.
Treſchers/*il ma eſte neceſſaire vous eſcrire/faitſãt
toute diligence pour vous eſcrire de voſtre commun ſa꞊
lut: priant que bataillez fort pour la foy/laquelle a eſte
vne foys baillee aux Sainctz. Car aucuns hommes
ſans preudhõmie/ſont couuertemẽt entrez/leſquelz par
auant eſtoiẽt preſcritz a ceſte dãnation: cõuertiſſans la
grace de noſtre Dieu en infamete/ & denyans Dieu le
ſeul dominateur & noſtre Seigneur Ieſus Chriſt.
Mais ie vous vueil admonneſter puis que ſcauez
vne fois ceſte choſe:que le Seigneur ayãt ſauue le peu꞊


ple degypte/a derechef deſtruct ceulx qui ne creurent
point. Et que les Anges qui ne garderent point leur
pricipaulte/mais delaiſſerent leur domicile il les a re꞊
ſervez ſoubz obſcurite en liens eternelz au iugement du
grand iour:comme Sodomah & Amorah/& les citez qui
eſtoient enuiron icelles / leſquelles en pareille maniere
que icelles ayans faict fornication/& ſuiuy autre chair/
ont eſte propoſees pour exemple/ſouffrans la peine du
feu eternel. Semblablement certes iceulx deceuz par
ſonges/maculent leur chair/& meſpriſent la ſeigneurie/
& blaſment gens dauctorite.
Or quand Michel principal Ange Eſtriuoit diſpu꞊
tant auec le diable touchant le corps de Moſeh:il noſa
uſer de iugemẽt de malediction/ains il diſt:Le Seigñr
te redargue. Mais iceulx certes meſdiſent de q̃lcon꞊
ques choſes quilz ignorent : & quelconques choſes que
naturellement ilz congnoiſſent comme beſtes brutes/
ilz ſe corrompent en icelles. Malheur a iceulx : car ilz
ſont entrez en la voye de Kain/& ſe ſont abandonnez en
leurreur du loyer de Balaam: et en la* contradiction de
Koreh ſont peris.
Ceulx icy ſõt macules en voz* dilectiõs/ bancque꞊
tans enſemble / ſans crainte/ paiſſans eulx meſmes/
muees ſans eaue leſquelles ſont portees ca & la/ par les
ventz: languiſſans arbres dautumne ſans fruict/deux
foys mortz & deſracinez: vndes impetueuſes de la mer/
iettans hors comme eſcumes leurs confuſiõs:eſtoilles
errantes par lair: auſquelz lobſcurite des tenebres eſt re꞊
ſerue eternellement.
Et Henoh le ſeptieſme apres Adam a par auãt pro꞊
phetize diceulx/diſant:Voicy/le Seigneur eſt venu en꞊
tre ſes Sainctz qui ſont par millions/faire iugement
contre tous:& reprendre tous les meſchans dentre eulx/
de toutes leurs oeuures ſans preudhommie/leſquelles
ont faictes infidelement : & de toutes les choſes dures/
leſquelles les pecheurs infideles ont parle contre luy.
Iceulx ſont murmurateurs/ pleins de querelles/che
minans ſelon leurs deſies : & leur bouche parle choſes
orgueilleuſes/ayãs en admiration les perſonnes a cau꞊
ſe du proffit.
Mais vous bien aymez ayez ſouuenance des parol꞊
les/leſquelles ont par auant eſte dictes par les apoſtres
de noſtre Seigneur Ieſus Chriſt/qui vous diſoyent.
Que aux derniers temps ſeroiẽt mocqueurs/qui che꞊
mineroient ſelon leurs meſchans deſies. Iceulx ſont
2
qui ſe ſeparent/ſenſuelz/et nayans point leſperit.
2
Mais vous treſchers/edifiez vous vous meſmes
ſur noſtre treſſaincte foy/ faiſans prieres par le ſainct eſ꞊
perit.Gardez vous vous meſmes en delectiõ de Dieu/
attẽdans la miſericorde de noſtre Seigʳ Ieſus Chriſt/
en la vie eternelle:& ayez miſericorde de ceulx cy * en les *
iugeant. Mais ſauuez ceulx la par crainte/les rauiſ꞊
ſans du feu:& ayans en hayne la * robbe qui eſt ſouillee
par la char.
Or a ceulx qui eſt puiſſant de garder iceulx ſans for꞊
faict/& mettre deuant ſa gloire irreprehenſble/ en lieſſe/
Dieu ſeul ſage/ noſtre ſauueur/ ſoit gloire et magnifi꞊
cence/empire et puiſſance/ maintenant/ et en tous les
ſiecles. Amen.
¶fin de lepiſtre Sainct Iude Apoſtre
nn La reuuelatiõ